235

quintani ante alios et acri pugna hoste pulso recipiunt cohortis
alasque fessas volneribus, neque dux Romanus ultum iit
aut corpora humavit, quamquam multi tribunorum prae-
fectorumque et insignes centuriones cecidissent; mox com-
pertum a transfugis nongentos Romanorum apud lucum,
quem Baduhennae vocant, pugna in posterum extracta con-
fectos et aliam quadringentorum manum occupata Cruptoricis
quondam stipendiarii villa, postquam proditio metuebatur,
mutuis ictibus procubuisse.
74. Clarum inde inter Germanos Frisium nomen.

CORBULO CHAUCOS CASTIGAT (a. 4? p. Chr. n).

Ann. XI. 18. Per idem tempus Chauci, nulla dissensione
domi, et morte Sanquinii (legati pro praetore Germaniae
inferioris) alacres, dum Corbulo adventat, inferiorem Ger-
maniam incursavere duce Gannasco, qui natione Canninefas,
auxiliaris ex diu meritis, post transfuga, levibus navigiis
praedabundus Gallorum maxime oram vastabat, non ignarus
dites et inbelles esse, at Corbulo provinciam ingressus magna
cum cura, et mox gloria, cui principium illa militia fuit,
vtriremes alueo Rheni, ceteras navium, ut quae habiles, per
aestuaria et fossas adegit 3 lintribusque hostium depressis et
exturbato Gannasco . . . . legiones . . . . ueterem ad morem
reduxit cct.

Ann. XI. c. 19. Ceterum is terror milites hostesque in
diuersum affecit, nos virtutem auximus, barbari ferociam
infregere, et natio Frisiorum post rebellionem clade L. Apro-
nii coeptam infensa aut male fida, datis obsidibus consedit
apud agros a Corbulone descriptos. idem senatum, magi-
stralia, leges inposuit, ac ne iussa exuerent, praesidium
immuniuit, missis qui maiores Chaucos ad deditionem pelli-
cerent, simul Gannascum dolo aggrederentur. nec irritae aut
«degeneres insidiae fuere adversus transfugam et violatorem

 

